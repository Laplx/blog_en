# 行乞寺记

*This article is written in Ancient Chinese for fun.*

行乞寺原微信寺 传由知州马云建也 为智甫长老主持 诵习功德数十载 香火绵盛 然此后至余已几近泯没 寺内仅一假僧名冯况者 德州人 盖余交游所识也 时暇日 步上肯山 山水钟秀 一寺蔽隐林中 辄异之而拾往 但见寺前手书一联 “ 肯得济过行乞寺 感快慰卧毋仕园 ” 旋况出 相谈甚欢 况言之曰行乞得济之寺 其原书生 后罢儒业 乃至此而安

延余入 寺屋三楹 后辟一空地 名为毋仕园 其中清谧 陶然而卧 诚乐也 况欣而邀余共食 行乞寺所享奇肴 呼曰'饕餐' 其乃何物耶 一曰鸡脍 一曰黍条 更有甚者 盖笔酣墨饱之时 挥毫弃箸 蘸之即食 曰酣饱包 况每言及必大笑 只此毋仕 尽享幽会饕餐也哉 然好景易逝 是筵难再 自余得举 奔波海内而不返焉

德基四年秋 余除江州通判 过德州 时人竟皆传行乞寺盛名 顾羁行匆匆 恨亡一见 又三年 迁德州府录事参军 忽而念之 径造其寺 全然一无 未闻况音也 后余访之再 苔蔓丛芜 垣墙不在 隳颓如此 不胜唏吁

于是余有叹焉 世之豁达者难寻矣 不得毋仕者芸芸矣 余久受礼俗之教 驰求不息 尚能坐飨一餐 快慰浮生 何其之幸哉 渭滨钓璜 傅岩梦筑 秦市赎羖 圯上神授 此命定之符也 然孔席不暇暖 墨突不俟黔 接淅而行齐 解带而弭楚 何复遑遑乎 濡迹匡时 干唾溺篑 望昆圃而悲窀夕 痛哉 世之格格 奈何因见桎与 紫衣终成土 青史尽作灰 玉簿何须叹 鸳牒只当焚 奈何为所伤乎

嗟夫 余之在世 急景流年 安得毋仕以饱饫 一瞬饕餮而长啸哉 深愧余之不逮也 今触目生怀 懑郁枵肠 故为之记 叹曰 冯况行乞寺 唯卧毋仕 😋